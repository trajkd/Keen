# **Il progetto KEEN**
**Keen** è un progetto creato per connettere il personale in azienda con conoscenze fidate esterne in maniera **rapida** ed **efficace**, grazie a **strumenti di automazione** che facilitano il **rapporto umano**.

### **IL VALORE**
Per le grandi aziende come Fameccanica, il **tempo** è sinonimo di opportunità di **guadagno**, **produttività**, **qualità**, e **innovazione**. Riuscire ad essere rapidi nell'innovare è stato da sempre riconosciuto come il fattore più critico nel determinare il **successo** di un progetto. Ora più che mai. *\[Conclusione tratto dall'introduzione al report [Speed to Win - How Fast-Moving Consumer-Goods Companies Use Speed as a Competitive Weapon](https://drive.google.com/file/d/1EJzNXIvAJftT1QL8BA4ev1KaGC8P-6ZY/view?usp=sharing) pubblicato da The Boston Consulting Group\]*
Si comincia a parlare sempre di più di **human-to-human economy**, un movimento promosso da [Bryan Kramer](https://www.youtube.com/watch?v=DRLX1BO65Bc) secondo cui la **connessione tra le persone** e il lavorare insieme a persone con cui ci piace lavorare sono elementi centrali che, nonostante l'aiuto dell'automazione, saranno sempre presenti nelle aziende.
Si tratta quindi di trovare il modo di **rafforzare** e dare il giusto **valore** a quei **legami deboli** che inevitabilmente si creano nel percorso di vita di ciascuno di noi ma che di solito perdiamo e di cui non sfruttiamo la grande potenzialità che ci possono veramente regalare. Queste **conoscenze fidate** avvengono quasi per caso ma per qualche affascinante motivo rimangono con noi per sempre. Con la nostra soluzione vogliamo catturare questa **forza motrice capace di catalizzare nuove idee dall'esterno** e trasformare questi incontri nati da momenti di **serendipità** in azioni concrete mirate a portare avanti con successo qualsiasi progetto si voglia affrontare insieme.

### **COME FUNZIONA**
La nostra soluzione è **molto intuitiva** e **facile da usare**, sia per i dipendenti di Fameccanica sia per i potenziali collaboratori esterni. 
Inizialmente, i team di progetto di Fameccanica costruiscono una **descrizione dettagliata di un progetto corrente o futuro**, attraverso domande guidate e puntuali, personalizzate attraverso algoritmi che identificano le informazioni necessarie a creare una richiesta di collaborazione completa in tutti i punti importanti, quali i requisiti ricercati e una descrizione chiara e ben organizzata. La creazione della descrizione di progetto avviene in via conversazionale in Discord o Slack nello spazio privato condiviso tra tutti i dipendenti di Fameccanica con un **bot che controlla la qualità delle informazioni** inserite ed estrae automaticamente le parole chiave da includere come tag per una ricerca facilitata. Alla fine di questo primo step, appena il team di progetto è soddisfatto della bozza della pagina di descrizione visualizzata in anteprima, il bot crea automaticamente un link che, a seconda del tipo di collaborazione che si vuole offrire, diventa **accessibile all'esterno o protetto da una password** che viene comunicata solo a profili selezionati. 
Il team di progetto di Fameccanica osserva i vari progetti caricati e può inviare le offerte di collaborazione alle loro conoscenze fidate.
Il potenziale collaboratore, che riceve il link e l'eventuale password di accesso, può quindi visionare la descrizione di progetto al quale è stato invitato a partecipare. E se ritiene di essere la figura adatta, accetta l'invito ed inserisce i propri **dati personali**, in qualità di consulente individuale o in qualità di azienda, il **tipo di legame** che ha con il dipendente di Fameccanica che lo ha reclutato, le varie **skills utili al progetto** che è capace di offrire e un **testo di motivazione** che specifica meglio perché il suo profilo è davvero adatto al compito assegnato. 
Una volta ricevuta la candidatura, il team di progetto interno a Fameccanica può quindi decidere se iniziare o rifiutare la collaborazione esterna. 
La nostra soluzione applicherà una **piccola commissione** ad ogni collaborazione avviata con successo. Mentre per sostenere i costi della piattaforma, offriremo ai potenziali collaboratori esterni **servizi aggiuntivi** a pagamento volti ad ottenere **candidature di qualità** e favorire un **maggiore numero di buoni matching**.

### **PROGETTARE CON CURA**
Potevamo dedicarci a scrivere semplicemente 50 milioni di righe di codice in un mese e proporre un'intera architettura rifinita nel dettaglio. Ma abbiamo preferito concentrarci interamente in questo mese a ragionare profondamente sul lato di **ricerca**, **progettazione** e **design**. Perché non ha alcun senso scrivere 50 milioni di righe di codice se quelle determinate funzionalità non rispondono ai **bisogni reali** e non sono utili al **contesto specifico**.
Questo significa che, sebbene il nostro team è altamente competente a sviluppare concretamente il progetto e a continuare la sua implementazione effettiva, l'accordo sullo stack tecnologico da utilizzare va ulteriormente discusso **insieme e più da vicino**, a seconda delle **esigenze**, dei **bisogni**, delle **volontà** e delle **aspettative** dell'azienda e dei suoi dipendenti. Il nostro approccio può apparire anticonvenzionale ma le più recenti osservazioni derivanti dai Project Manager ci confermano che la fase di **Definition e Planning** diventa sempre più rilevante rispetto alla fase di implementazione, soprattutto in prodotti e servizi ad **alto valore tecnologico ed innovativo** come la nostra soluzione, in quanto ormai c'è un'infinità di diverse opzioni e strumenti a disposizione tra cui scegliere a seconda di quello che si vuole effettivamente ottenere.
Realtivamente alla piattaforma che verrà creata, al fine di essere utilizzata al meglio, la stessa dovrà essere totalmente **approvata dai manager**, dopo una prima fase di sperimentazione, affinché tutti riescano a capirne il valore aggiunto prima di arrivare a coinvolgere i dipendenti nel **pieno utilizzo** di questo nuovo sistema.

### **PROPOSTA DI COLLABORAZIONE**
Alcuni componenti del nostro team vedono un grande valore nel progetto e vogliono fortemente **sviluppare il servizio nella sua interezza**. Indipendentemente dall'esito della giuria, **chiediamo gentilmente a Fameccanica di contattarci attraverso Codemotion** per considerare una possibile collaborazione nell'immediato per ultimare il progetto insieme e offrire la soluzione completa. Garantiamo la massima professionalità e il nostro impegno a sviluppare il progetto sotto tutti gli aspetti, che nell'hackathon abbiamo potuto toccare sommariamente ma che abbiamo approfondito ciascuno con grande interesse e serietà.
